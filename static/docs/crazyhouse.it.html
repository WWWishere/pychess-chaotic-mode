<h1 id="crazyhousehttpsgithubcomgbtamipychess-variantsblobmasterstaticiconscrazyhousesvg-crazyhouse"><img src="https://github.com/gbtami/pychess-variants/blob/master/static/icons/Crazyhouse.svg" alt="Crazyhouse" /> Crazyhouse</h1>
<p>Crazyhouse è una variante popolare degli scacchi in cui i pezzi catturati possono essere rimessi sulla scacchiera come un propri (come nello Shogi). Ciò porta ad un gioco molto diverso dagli scacchi standard. Esiste anche una scena competitiva per Crazyhouse.</p>
<h2 id="regole">Regole</h2>
<p>I pezzi catturati possono essere paracadutati (<em>drops</em>) in gioco come tuoi, al posto di fare una normale mossa sulla scacchiera. La rimessa in gioco di un pezzo è annotata con @. Così, per esempio, R@e4 (si usa la notazione inglese) significa "torre paracadutata in e4". Le regole per la rimessa in gioco dei pezzi sono le seguenti:</p>
<ul>
<li>I paracadutaggi che risultano in uno scacco immediato sono permessi. A differenza dello shogi, questo include drops di pedone.</li>
<li>Non si possono rimettere in gioco pedoni sulla prima od ottava traversa.</li>
<li>Pedoni che sono stati promossi e che vengono catturati ritornano in gioco come semplici pedoni.</li>
<li>Pedoni bianchi e neri posizionati rispettivamente sulla seconda e settima traversa hanno la possibilità di muovere di due case durante le mosse successive.</li>
<li>Una torre paracadutata non può arroccare.</li>
</ul>
<h2 id="strategia">Strategia</h2>
<p>Strategia <a href="https://lichess.org/variant/crazyhouse">come descritta su Lichess (in inglese)</a> (in fondo a quell'articolo si trova anche una guida più dettagliata):</p>
<ul>
<li>I pedoni e i cavalli aumentano d'importanza relativa in Crazyhouse, mentre le torri, le donne e gli alfieri diminuiscono di valore relativo. Se un re viene messo sotto scacco da uno qualsiasi di questi ultimi tre pezzi, da due o più case di distanza, paracadutare un pedone vicino al re diventa utile a livello difensivo. Un cavallo, invece, non può essere bloccato da nulla e il suo valore offensivo è più evidente. Questo pezzo può essere usato efficacemente per mantenere un'influenza strategica su una regione della scacchiera</li>
<li>Dopo un precoce cambio di donna, di solito non è saggio reintrodurre la regina troppo presto, in particolare se può essere attaccata da pezzi minori paracadutati. Un'attenta preparazione è necessaria per reintrodurre la donna con il massimo effetto</li>
<li>I pedoni possono essere reinseriti in profondità nella posizione nemica dove, per esempio, possono dare una forchetta a due pezzi o dare uno scomodo scacco.</li>
<li>L'iniziativa è fondamentale</li>
</ul>