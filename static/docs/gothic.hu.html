<h1 id="gothic-ikonhttpsgithubcomgbtamipychess-variantsblobmasterstaticiconscapablancasvg-gothic-sakk-trice-sakk"><img src="https://github.com/gbtami/pychess-variants/blob/master/static/icons/capablanca.svg" alt="gothic ikon" /> Gothic sakk (Trice-sakk)</h1>
<p><img src="https://github.com/gbtami/pychess-variants/blob/master/static/images/CVariantsGuide/Gothic.png" alt="Gothic ábra" /></p>
<p>A Gothic egy 10x8-as táblán játszott sakkvariáns, melyet Ed Trice alkotott meg 2000-ben. A játék Capablanca-sakk egy módosított változata, melyben a két új bábu más kezdőpozícióban van, ezért <strong>már a játszma kezdetén minden gyalogot legalább egy bábu védelmez</strong> (ez a Capablanca-sakkban nem így van).</p>
<p>A játék neve 2019-ben Trice-sakkra (Trice's chess) változott.</p>
<h2 id="szabályok">Szabályok</h2>
<ul>
<li>Sáncoláskor a király három mezőt lép az eltérő táblaméret miatt.</li>
<li>A gyalogok érsekké vagy kancellárrá is átváltoztathatók.</li>
</ul>
<p>A további szabályok a már standard sakkban megszokottak.</p>
<h2 id="új-bábuk">Új bábuk</h2>
<p>A kancellár a vezér és a király között (e-oszlopban), az érsek a király és a futó között (g-oszlopban) helyezkedik el.</p>
<h3 id="érsek-archbishop">Érsek (Archbishop)</h3>
<p><img src="https://github.com/gbtami/pychess-variants/blob/master/static/images/CVariantsGuide/Princesses.png" alt="Érsek bábuk" /></p>
<p>Többféle figurával is szokták ábrázolni (a sólyom csak egy másik variánsban, az S-sakkban van).</p>
<p><img src="https://github.com/gbtami/pychess-variants/blob/master/static/images/CVariantsGuide/Archbishop.png" alt="Érsek ábra" /></p>
<p>Az érsek (angolul: <em>Archbishop</em>) a huszár és a futó kombinációja. Az érsek az egyedüli bábu, amely képes egymagában mattot adni.</p>
<p>A bástyánál egy kicsit értékesebb bábu, de kevésbé értékes, mint a kancellár és a vezér.</p>
<p>A játszmák során <strong>A</strong> betűvel jegyezzük, ami az angol Archbishop szó rövidítése.</p>
<h3 id="kancellár">Kancellár</h3>
<p><img src="https://github.com/gbtami/pychess-variants/blob/master/static/images/CVariantsGuide/Empresses.png" alt="Kancellár bábuk" /></p>
<p>Többféle figurával is szokták ábrázolni (az elefánt csak egy másik variánsban, az S-sakkban van).</p>
<p><img src="https://github.com/gbtami/pychess-variants/blob/master/static/images/CVariantsGuide/Chancellor.png" alt="Kancellár ábra" /></p>
<p>A kancellár (angolul: <em>Chancellor</em>) a huszár és a bástya kombinációja.</p>
<p>Értékesebb bábu, mint az érsek, de értéke kisebb vagy egyenlő, mint a vezéré.</p>
<p>A játszmák során <strong>C</strong> betűvel jegyezzük, ami az angol Chancellor szó rövidítése.</p>