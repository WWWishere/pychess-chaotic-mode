<h1 id="grand-ikonhttpsgithubcomgbtamipychess-variantsblobmasterstaticiconsgrandsvg-grand-sakk-grand-chess"><img src="https://github.com/gbtami/pychess-variants/blob/master/static/icons/grand.svg" alt="Grand ikon" /> Grand sakk (Grand Chess)</h1>
<p><img src="https://github.com/gbtami/pychess-variants/blob/master/static/images/CVariantsGuide/Grand.png" alt="Grand Chess ábra" /></p>
<p>A Grand sakk (szó szerinti fordításban: "Nagy sakk") egy sakkváltozat, amit Christian Freeling játéktervezéssel is foglalkozó matematikus alkotott meg 1984-ben.</p>
<h2 id="szabályok">Szabályok</h2>
<p>A játékot 10x10-es táblán játsszák, és két új bábu is részt vesz a játékban, melyek a királyszárnyon helyezkednek el (a király és a futó között). A nagyobb táblaméret miatt a bábuk egy sorral előrébb kezdenek, kivéve a bástyák, azok az eredeti helyükre kerülnek.</p>
<p>Jelentős különbségek a standard sakkhoz képest:</p>
<ul>
<li>Gyalog csak olyan bábuvá változtatható át, amilyen bábunk már leütésre került. Például ha még van vezérünk, akkor vezérré nem változtatható át. Ha minden tisztünk megvan még, akkor nem változtatható át.</li>
<li>A gyalogok a 8. vagy 9. sorban átváltoztathatók vagy maradhatnak gyalogok, viszont a 10. sort elérve mindenképpen át kell változtatni őket. Ha ez nem lehetséges (mert még egy tisztünk sem került leütésre), akkor addig a gyalog nem tud a 10. sorba lépni.</li>
<li>Nincs sáncolás.</li>
</ul>
<h2 id="új-bábuk">Új bábuk</h2>
<h3 id="bíboros">Bíboros</h3>
<p><img src="https://github.com/gbtami/pychess-variants/blob/master/static/images/CVariantsGuide/Princesses.png" alt="Bíboros bábuk" /></p>
<p>Többféle figurával is szokták ábrázolni (a sólyom csak egy másik variánsban, az S-sakkban van).</p>
<p><img src="https://github.com/gbtami/pychess-variants/blob/master/static/images/CVariantsGuide/Archbishop.png" alt="Bíboros ábra" /></p>
<p>A bíboros (angolul: <em>Cardinal</em>) a huszár és a futó kombinációja. A bíboros az egyedüli bábu, amely képes egymagában mattot adni.</p>
<p>A bástyánál egy kicsit értékesebb bábu, de kevésbé értékes, mint a marsall és a vezér.</p>
<p>A játszmák során <strong>A</strong> betűvel jegyezzük, ami az angol Archbishop szó rövidítése (jelentése: <em>érsek</em>). Erre a figurára ezt a nevet is szokták használni.</p>
<h3 id="marsall">Marsall</h3>
<p><img src="https://github.com/gbtami/pychess-variants/blob/master/static/images/CVariantsGuide/Empresses.png" alt="Marsall bábuk" /></p>
<p>Többféle figurával is szokták ábrázolni (az elefánt csak egy másik variánsban, az S-sakkban van).</p>
<p><img src="https://github.com/gbtami/pychess-variants/blob/master/static/images/CVariantsGuide/Chancellor.png" alt="Marsall ábra" /></p>
<p>A marsall (angolul: <em>Marshal</em>) a huszár és a bástya kombinációja.</p>
<p>Értékesebb bábu, mint a bíboros, de értéke kisebb vagy egyenlő, mint a vezéré.</p>
<p>A játszmák során <strong>C</strong> betűvel jegyezzük, ami az angol Chancellor szó rövidítése (jelentése: <em>kancellár</em>). Erre a figurára ezt a nevet is szokták használni.</p>