<h1 id="crazyhouse-ikonhttpsgithubcomgbtamipychess-variantsblobmasterstaticiconscrazyhousesvg-crazyhouse"><img src="https://github.com/gbtami/pychess-variants/blob/master/static/icons/Crazyhouse.svg" alt="Crazyhouse ikon" /> Crazyhouse</h1>
<p>A Crazyhouse egy népszerű sakkvariáns, ahol a leütött bábuk saját bábuként visszahelyezhetők a táblára (mint a sógiban). Ez teljesen más játékhoz vezet, mint a standard sakk.</p>
<h2 id="szabályok">Szabályok</h2>
<p>A leütött bábuk saját bábuként visszahelyezhetők a táblára, ezt nevezzük behozási szabálynak. Egy bábu behozása lépésnek számít. A jegyzés során a behozást <strong>@</strong> karakterrel jelöljük, tehát pl. egy leütött bástya visszahelyezése az e4 mezőre: <strong>R@e4</strong>.</p>
<p>Behozási (visszahelyezési) szabályok:</p>
<ul>
<li>Bábut nem lehet úgy behozni, hogy az azonnal mattot adjon.</li>
<li>Gyalogot nem lehet az utolsó sorba behozni (mert utána nem lenne szabályos lépése).</li>
<li>Egy átváltoztatott gyalog (pl. vezér) leütés után visszaváltozik gyaloggá és csak úgy lehet újra játékba hozni.</li>
<li>A 2. sorba (fehér esetén) és a 7. sorba (fekete esetén) visszahelyezett gyalogok nem léphetnek kettőt első lépésként.</li>
<li>Behozott bástya nem sáncolhat.</li>
</ul>
<h2 id="stratégia">Stratégia</h2>
<p>(Az eredeti szöveg forrása a <a href="https://lichess.org/variant/crazyhouse">Lichess</a>)</p>
<ul>
<li>A gyalogok és a huszárok relatív értéke magasabb a Crazyhouse-ban, míg a bástya, a vezér vagy a futó relatív értéke alacsonyabb. Például ha a király sakkot kap a kettő vagy több mező távolságban lévő bábutól, akkor a király védelmére visszahelyezhetünk egy gyalogot a tűzvonalba. A huszárt viszont így sem lehet blokkolni, ezért nagyon értékes támadó egység.</li>
<li>Ha a vezérek már korán kölcsönösen leütésre kerültek, nem ajánlott őket túl korán újra játszmába hozni, amennyiben azok más bábuk által könnyen támadhatóvá válnak.</li>
<li>A gyalogok behozásával az ellenfél területére könnyen olyan helyzetek teremthetők, amikor a gyalog egyszerre két értékesebb egységet támad, vagy esetleg sakkot ad.</li>
</ul>